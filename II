ІІ

Зранку я снідав оселедцем. Учорашній вечір пройшов досить голодно. Софія сказала що хоче схуднути, тому не вечеряла, але мені після цього вже й не хотілось нічого. Втім, повернулась вона з міста пізно. Тож могла й поїсти десь. Або ж дійсно хоче схуднути для когось.
Я поглянув униз на свій живіт. Звичайно не екватор, але все ж до граціозного тхора було досить далеко, тому я вирішив спробувати повернути ситуацію у виграшне русло й сам задумався про дієту. На цьому апетит зіпсувався, але це був оселедець, а йому я занадто рідко зраджував.
Вечеряв я переважно книгами. Після Софіїної відмови, подався до бібліотеки, де декілька годин перекидав різні томи. Та, звичайно, марно. Колекціонував та відкладав під себе усі випадки атавізму, які вдавалось знайти. Але здебільшого це були вродженні випадки і, хоч дивні, але все ж відповідали структурі організму принаймні зовнішніми якостями. Цей же відросток був вже й на вигляд якимось чужорідним. Загалом, з усіх, тільки один проявився не від народження, на десятому році життя.
Можливо, мені довелось встати на поріг нового явища в сучасному знанні людини. Неначе доля знову підкидає мені епохальний випадок піти зі славетною перемогою, пити тужливі лаврові вина.  Я сумно посміхнувся собі. Здається, однієї мені вже вистачило. Memento victoria.
Втім, якщо хочеться слави, то виграти одну хворобу буде недостатньо. Потикати чоловіку пальцем в обличчя — це мало того, що не варте великого лікаря. Це просто ницо. Великий лікар тикає одночасно сотні чоловіків, а ті, кому не вистачає пальців, лише зарозуміло кривлять пики до нього.
Одним словом якщо хочеш сказати, то треба запрацювати цю справу. Слідкувати за кожним новим випадком, нотувати десятки зошитів. Потім їх підшивати. В цілому багато роботи, то ж на наступні 20 років про славетну перемогу можна не мріяти.
Цим я заспокоїв себе, але вже кілька думок по тому я зрозумів, що невдало.
Рідкий книжковий бенкет не припинявся аж до четвертої ночі. Не спалося ні краплі, хоча очі й затулювались.
Потім Вікторія нарешті згадала про мене, і подзвонила. Машина, що везла її до готелю зламалась, а вона одна й ззовні ллє дощ. Софія усе одно вже спала, але я, збираючись, усе одно вигадав собі пояснення — пацієнт потребував моєї допомоги.
Я під'їхав вже через півгодини та вийшов назустріч з двома парасольками. Вона була у довгих чоловічих штанях та темно-синьому піджаку.  Але увесь цей наряд так контрастував тільки для того, щоб пояснити всім, що під ним жінка. Інша думка просто не виникала. Вона стояла мовчки, доки я не підійшов та не дав їй парасольку.
Ми йшли трохи менше години, деякий епізод навіть тримались рук. За останній рік це були, мабуть, найдивовижніші відчуття. Усе що було після, хоча й незрівнянно —  але повторювано.
Десь вранці я нарешті навіть заснув в її обіймах. Лише на півгодини; потім вона розбудила мене на работу. Хотів залишитись, але ні словом не репетував.
Я виніс тарілку. Помив руки. Добре витерши їх, опустився до крісла та оглянув стіни. Потім витяг із шухляди листа та знову перечитав його. Його написала мені Корсика, ще за два дні до того, як прибула до міста.
Я пробіг рядками, заплющив очі та уявив її. Втім, швидко розплющив, бо з заплющеними добре уявляється лише чорне пляма.
Я подумав про Софію та спробував згадати, як вона заходить до кабінету. Уявив дружину нового пацієнта. Ось вона прочиняє двері.
Насправді ж жінки поводять себе дуже схоже в цілому ряді ситуацій.
Раніше, коли вперше приходила Софія, їй доводилось сідати на кушетку. Крісла в мене тоді не було, а от кушетку на певний час довелось занести до кабінету. Вона заходить, і деяка плавність рухів незграбно прочиняє її рукава. З-під визирають утомлені, хоча ще й цілком живі руки. Вона сідає до крісла.
Тепер вони сидять порізно. Я дивлюсь, як його дружина сидить на тому ж місці, де була кушетка моєї власної дружини, але швидко втрачаю інтерес.
Пацієнт сідає на стілець навпроти мене, з чудово випрямленою спиною. Я простягаю руку і забираю в нього зошит.
- Тут остання неділя і ще кілька днів.
Він записав розрорядок дня з пам’яті?
- Так. Ви просили для повноти картини.
Цікаво, чи підміняла вона його у згадуванні? Втім, цього я вже не став говорити.
Я відкрив, і подивився першу сторінку. Потім швидко повернув голову до нього і покращив вигляд свого настрою.
- Як ви себе почуваєте? - запитав я.
Він прийнявся уважно розповідати як почувається і пройшов минулий день після візиту.
- Загалом, добре. Іноді трохи нудить, але це, можливо, від того, що я втратив апетит і погано їв.
Здається, він почувався не в захваті від того, що йому доводиться втомлювати людину розмовами про свій апетит, але справа повинна виконуватись правильно, сповна і до кінця.
- Випорожнення?
- Не змінилось.
Цікаво, що відбувається з його травною системою? Гельмінти
