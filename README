І

Я зітхнув, як саме зітхають лікарі на пікові своєї кар'єри. Ще не сумно, а як пташка — зустрічаючи новий день.
Світло за вікном відчинилось так само повільно, як і двері. За поріг переступили дві пари туфель — одні м'які, чорні, інші коричневі як дешеве дерево. Млява напівтемрява поступово слабшала.
У чоловіка, що зайшов, було пряме, подібне до циліндра, обличчя. Чисто по-англійськи ясні очі та притиснуті губи, неширокі. Така сама велика і циліндрична бараболя замість носа. Я перевів погляд на його супутницю і зрозумів, що пацієнтом буде саме він, а не вона.
У неї був прямий погляд. Розкуті рухи, дещо несміливі перед обличчям невідомого. Ми зустрілись поглядами одразу після того, як я на неї подивився. Очі її були карі, вії рівними, а брови неширокими. З одягу щось подібне до взуття  - темне, коричневе, витримане, щось таке. На шкірі мовчки проступали голоси зморшок. Втім, до біса її.
Насправді ж, обличчя невідомого мав її чоловік (я ж правильно вгадав?). Або, краще сказати, невідоме обличчя.
Ми обидва переконались, що не переплутали кабінет: жінка стримано звернулась до мене, а я привітно до них. 
Вони сіли переді мною, чоловік напроти мене, вона трохи зліва від нього — у крісло неподалік стіни. Він припав очима до моїх очей, а мої очі припали до його скули. Прямо під правим оком у нього з-під його шкіри випинався невеликий, але цілком помітний росток ... чогось.
- Пане... лікарю, з чого мені почати: з опису хвороби чи з того, що було до неї? - сказав чоловік щось на кшталт цього.
Я промовчав.
- Це щупальце, - мовила жінка.
Я трохи застиг. Потім осмислив сказане, підсунувся ближче і уважно придивився. Прямо під правим оком у нього з-під його шкіри випиналось невеличке, але цілком помітне щупальце. Запала тиша.
Я дав зрозуміти, що я готовий їх слухати.
- То з чого почати: з історії чи опису... цього? - запитав знову чоловік. Він говорив, утворюючи з губ невеликий округлий канал, постійно зводячи губи до трубочки.
Я поперекидав думки.
- Давайте з опису, мабуть.
Треба було дізнатись хоч про що йдеться.
- Ну, ем, воно з'явилось десь з неділю тому. Спочатку як прищ, - сказав чоловік якось ніяково. - Потім свербіло досить сильно... прорвало, - він трохи примовк, наче зрозумів, що відходить від опису до історії. - Як ви бачите, - закінчив він, натякаючи на відросток. - Зіпсувався сон. Потім ще свербіло трохи по тілу — ноги та шия, але, можливо, це наслідки обмороження. Зіпсувався запах з рота. Щось чи то затхле, чи то рибне. Як наче копчена риба, розумієте.
Жінка ворухнула ногою та зиркнула на чоловіка. Він поглянув на неї, повернувся знову до мене і додав:
- Випорожнення. Змінили склад. Стали якимись рідкими, трохи зеленуватого кольору. Прозорими. А... тверда частина, - крок за кроком йшов він, - тепер трохи кульками. Темного кольору, щільне, щільна. Десь як у тварин інколи буває.
Я побачив як щупальце трохи ворухнулося — чи мені здалось? Мене трохи покоробило,  і я поспішив впасти в роздуми, щоб урятувати себе. Випорожнення кульками? Що за дурня — раптом подумав я, після того як зосередження з нової пацієнтової кінцівки — бррр — спало. Я трохи зиркнув на жінку, але вона прикипіла очима до мене, очікуючи реакції.
Що я міг їй дати?
- Опис такої хвороби не вдалось знайти навіть в моєму товстому довідникові — тому ми й не знали що далі робити, - сказав чоловік. - В мене, знаєте, є такий значний, товстий довідник з медицини — видання Олежка, здається.
- Це правильно, правильно, - поспішив я додати заспокійливим голосом. - Допомогти вам може лише лікарське втручання, причому виключно високої якості.
Я знову подивився на нього, щоб не виникало сумнівів в моїй переконливості. Відсторонення від щупальця і попередній погляд на стіл усе одно не принесли бажаного порятунку. 
Та, втім, ідея нікуди не зникає. А разом з цим щупальцем вони тепер вдарили по мені із подвійною силою. Я зробив ставку на рух. Рух розчиняє тягарі.
Швидко поклав лікті на стіл, скріпив руки переплетеними пальцями.
- Обмороження? - запитав я так, ніби тільки згадав. Може так і було.
Чоловік відкрив рот трубочкою, наче цього й чекав.
- Тож ви хочете послухати історію? - виховано перепитав він.
Його зачіска була викладена так ідеально, ніби він прийшов до фотографа. Акуратно сидів костюм, сорочка під ним. Доки він не почав говорити, я устиг подумки пожартувати про випрасуване щупальце.
- Так.
- Три тижні тому мені довелося відвідати похорони моєї рідної тітки. Сім'я в мене за походженням рибалки, усі, аж до прадіда, жили з рибальства. Тому мій родинний дім стоїть на прибережних скелях. Там, знаєте, холодно буває навіть навесні — не тільки взимку. Бо протяги й море холодне. Повертаючись назад, у місто, - він мав на увазі наше місто, - я простудив шию. Коли я нарешті прибув, тягло вже досить добре — від верхніх хребців до правого плеча.
Я уважно придивився до його обличчя. Виріст з'явився саме на правій стороні. 
- Звичайно, з холодом я стикаюсь не вперше. В молодості, коли тільки відбився від домашнього каміну, я працював кур'єром. Тоді доводилось часто їздити не тільки містом — такі поручення треба було ще заробити — а й до сіл та інших містечок, що тут є поблизу. В пізню, - він мав на увазі довжину року, - пору це неодмінно пов'язано з вітром, сильним і холодним.
Жінка уважно слідкувала за тим, як він розповідає.
- Тому коли це сталось, я вже знав що робити. Зазвичай мені чудово допомагала лаврова мазь.
- Лаврова?
- Ні, лаврова. Мій батько, коли трохи ще рибалив, завжди її про всяк випадок брав. Тож я знаю — діє безвідмовно. Так ми, я, мазав її вздовж шиї й плеча, і біль з часом зникала.
Я нагострив вуха.
- А через день побачив ось це, - він не вказував пальцем на обличчя, за що я волів би йому подякувати.
- Але ж обличчя ви не мазали?
Він похитав головою. Я мовчав, жадаючи деталей. Трохи поглянув на жінку. Здається, їй хотілось щось сказати, але вона терпляче мовчала, очікуючи, поки уся початкова інформація не буде викладена.
- Спочатку там з'явилась невелика червона пляма. Вона свербіла й якось дивно інколи нагрівалась. Звичайно, я подумав, що це була якась комаха — мовляв, дивина, який це комар вже встиг вилізти. Плямка згодом сфокусувалась у... - він якось повагався, - прищ чи щось йому подібне, що й буває на місці укусу. Але потім його прорвало, - чоловік зробив паузу і розгублений погляд.
Я вже хотів зіграти в гру з обміном поглядами, але у пам'яті знову постала Софія. Треба було швидше позбавлятись цього.
- А точніше?
- Ну... верхня точка потемніла. Точніше, почервоніла. Потім з неї почала з'являтись рідина. І стало ясно, що там стався розрив шкіри. Ну а потім він посилився, і, - він знову промимрив своє дивне “я”, рухаючи губами для “ми”, -  побачив що верхівка минулого прища, - він мимоволі покривив інтонацією, - це верхівка ось цього...  - “ось це” він не називав.
- А зудіння і зміна випорожнень, - я хапав момент, доки не забув, - почались тоді ж?
- Зудіння — після того. Але почервоніння немає, - додав він в кінці. - А от випорожнення змінились десь коли запалення з'явилось.
- На обличчі? - уточнив я.
Він кивнув, скрутивши губи назад докупи. Я узяв олівець зі столу, покрутив його в пальцях. Захотілось почухати ним за вухом. Безперечно, такий випадок бачив уперше. Більше того, й до голови не йшло що треба робити.
Хиткий баланс між містифікацією та усвідомленням прорвало як чиряк, але я не зрозумів у яку саме сторону. З'явився лише запах.
Я намалював на полях зошита символ жіночого начала. Це означало, що треба буде поговорити з його жінкою. Певно, вона знає щось таке, чого пацієнт мені не захоче розповідати.
Якщо ти лікар, твій авторитет у складних випадках росте з часом, який ти відводиш на роздуми. Це перевага, яку мають лише художники та письменники. Втім, на відміну від художників та письменників, затягувати більше, ніж на день не можна було. Мистецтво є єдиним притулком для здорового глузду. Наука ж ірраціональна, непояснена і граціозна як гарний тхір.
- У вас усе ще збереглась ця мазь?
Через двері почувся дзвінок телефону. Потім він стих і змінився на заспокійливий голос Аліси. Жінка пошукала у сумці та витягла на вранішній світ баночку, загорнуту в дешевий жовтуватий папір. 
Я взяв баночку з рук та коротко подякував. Повертів у пальцях. Папір тут просто захищав сумку від жирних плям. Я оглянув її. Обгортка була стриманою, добре приклеєною та свіжою. Але головне, що я зовсім не міг впізнати ім'я, що на ній значилось. Як людина, що давно займається вивченням людської природи, я знаю кожного вагомого аптекаря в місті (та в декількох сусідніх).
Я перебрав у думках різні варіанти, але усі вони розбігались у сторони.
- Я не впізнаю цього майстра, - сказав я, подивившись на них.
Чоловік кивнув.
- Я теж. Зазвичай я замовляв її у старого майстра Мельника. Але коли я прийшов до лавки, виявилось, що він помер минулою весною. Лавки тепер винайняв молодий майстер, що восени закінчив навчання та повернувся до міста.
Майстер Мельник помер? Ось воно що; дивно, що я пропустив таку подію.
- Він знімає ту ж аптеку? Адреса не змінилась?
Пацієнт похитав головою:
- Ні.
Я зробив відмітку про аптеку.
- Чи траплялось з вами щось подібне раніше? Я маю на увазі зудіння, незрозумілі подразнення, щось на кшталт цього.
Чоловік трохи задумався, але знову похитав головою.
- Ні, не думаю. Колись у дитинстві у мене виявили алергію на мед та квітковий пилок.  Але і мед, і купи свіжих квітів я з того часу бачив лише кілька разів у житті. А тим більше в таку пору.
“Алергія / мед, пилок (квіт.)”. Я виліз за поле.
Потім ми ще про щось спілкувались.
- Я хочу знати усе, що відбувалось з вами останнього тижня. А краще — два, - тут я поспішив замахати руками. - Але, звичайно, не потрібно згадувати усе зараз. Зробіть такий собі щоденник минулого тижня-двох, та принесіть мені. Ви вже, мабуть, думали про щось подібне цьому. Отож подумайте вдома, в тиші, позгадуйте. Можете писати будь-які дрібниці. Інколи вони такі гори перевертають, що можете не повірити, - я зробив відповідний погляд. Це ще одна перевага наукового життя. Ти завжди можеш зробити вигляд, що знаєш більше, ніж ті, хто тебе оточує. На жаль, часто так і буває.
Жінка відповідально і ледь помітно кивнула. Чоловік кивнув своєю трубочкою.
- І вам потрібно буде здати випорожнення на аналіз.
- Зараз? - запитав чоловік.
А я згадав, що через годину в мене обід. 
- Краще завтра. У другій половині дня.
Десь через стіну Аліса поклала слухавку. Можливо, вже вдруге.
- Це все? - запитав пацієнт.
Я витяг із шухляди продовгуватий дерев'яний футляр і поклав перед ним.
- Це термометр. Всередині лежить інструкція. Нічого особливого. Просто покласти під пахви на деякий час, а потім роздивитись на якій відмітці зупинилась червона лінія. Він винний, видно добре.
Я подивився на годинника.
- Відміряйте температуру тіла рази зо три-чотири на добу. Через рівні проміжки часу, а ще краще — коли починається нова частина вашого дня: ранок, трапеза, відпочинок, робота. Вам видніше. Уважно слідкуйте за усім, що відбувається з вашим організмом. Найменші зміни заносьте до щоденника, коли вас щось бентежитиме — повідомляйте відразу. До речі, покази термометра туди ж пишіть. Запитаєте у Аліси мою домашню адресу — це на крайній випадок. Аліса — моя секретарка, - додав я.
Чоловік декілька разів кивнув.
- Мене потрібно переворушити мої записи та різні роботи, - пояснив я. - Випадок, як самі бачите, не найтривіальніший, - інколи просто не можна втриматись від таких словечок. - Не можна дозволяти собі поспішати у висновках.
Тепер закивала жінка.
Хоч вони й були такі різні, але грали як оркестр.
На цьому ми покінчили. Вони встали, щось там попрощалися. Набираюче оборотів денне світло продувало мої завіски. Я чув як вони розмовляють з Алісою. Вона записувала їх на наступну зустріч, дала мою домашню адресу.
Я відкинувся у кріслі і згадав про вчорашню вечерю. Вона приготували тушковану картоплю. Чи то навмисне, чи то просто не думала вже про мене.
Як же це дивно, Софіє. Ти могла б сказати мені, куди ходиш вечорами. Зрештою, я цілих одинадцять років копався у чужих мізках — міг би дати ладу і своїм.
Чи тобі вже дійсно настільки усе одно.
Задзвонив телефон через стіну. Відразу ж у дверях з'явилась блондинна голова Аліси.
- Це знову Арагон, - це я назвав його так, бо саме читав Арагона, коли вперше з'явився цей чоловік. Відтоді Арагона я читати вже не хотів, але від гостя здихатись було не так просто. Тобто, він замінив мені Арагона.
Я не любив Арагона.
- Що йому треба?
Аліса покривила обличчям.
- Як завжди.
Цей бовд... мабуть, не варто так про пацієнтів — цей чоловік вже місяць четвертий не міг вгамувати свого кохання до обкладинок. Шукав її фотографії у газетах (навіть згадки імені), постановки. Розглядав афіші (на жаль, не завжди вона там була). Я кинув займатись людськими душами після того, як вилікував Софі, але Арагон так мене дістав, що легше було вилікувати його, і звільнитись від цього.
Яким же я був наївним, коли подумав про це!
- То що ж з ним?
Я завжди сподівався, що Аліса зможе від нього позбавитись. Але не сьогодні.
- До біса його, добре. Давай сюди, - нарешті в мене з'явилась ідея.
Вона трохи посміхнулась і зникла. Через мить задзонив телефон у кабінеті.
Я відразу підняв слухавку. Арагон перевірив хто на зв'язку. Почувши про мене, відразу почав щось мимрити. Я витримав хвилинку чи дві, очікуючи паузи.
Потім вставив якийсь співчувальний абзац. Ще кілька речень про те, що вигадав що робити. Мабуть, одне. А потім сказав йому адресу аптеки майстра Мельника.
Так, так, звичайно це допоможе йому розслабитись. Знімить стрес, дозволить думати про Неї з чимось світлим, а не стражданнями. Я таємно поблагав Бога, щоб новий аптекар не буде давати йому опіати з самого початку, а лише щось послабкіше.
Якщо допоможе.
Після того поспішив кинути слухавку. 
До обіду залишалось ще півгодини, але настрій було зіпсовано вщент. Думки не лізли з голови. Я попросив Алісу почати обід трохи раніше. Через десять хвилин вона принесла мені мого улюбленого оселедця в маслі з холодильника. 
Так я зазвичай обідав.
Я мляво пережував кілька шматочків, бо жувати було краще, ніж нічого не робити. Моторика — єдине спасіння для того, хто тоне. Потім ще кілька і ще один. Помив руки, всівся в крісло. Повертівся, очікуючи відведеної на трапезу години.
На столі покинуто лежав сірий олівець. Я взяв його і намалював на полях зошита символ жіночого начала. Це означало, що ми з Арагоном були однаково хворі жінками. 
Після того я попросив Алісу звільнити розклад дня від усіх прийомів, де строки лікування пацієнтів не були критичними. Виявилось, що інших не було. Посидівши ще якийсь час у кабінеті, я нарешті припинив цей дурний день.

ІІ

Зранку я снідав оселедцем. Учорашній вечір пройшов досить голодно. Софія сказала що хоче схуднути, тому не вечеряла, але мені після цього вже й не хотілось нічого. Втім, повернулась вона з міста пізно. Тож могла й поїсти десь. Або ж дійсно хоче схуднути для когось.
Я поглянув униз на свій живіт. Звичайно не екватор, але все ж до граціозного тхора було досить далеко. На цьому апетит зіпсувався, але це був оселедець, а йому я занадто рідко зраджував.
Вечеряв я учора книгами переважно. Після Софіїної відмови, подався до бібліотеки, де декілька годин перекидав різні томи. Та, звичайно, марно. Натикався лише на випадки атавізму, але вони були вроджені і, хоч дивні, але все ж відповідали структурі організму принаймні зовнішніми якостями. Цей же відросток був вже й на вигляд якимось чужорідним.
Можливо, мені довелось встати на поріг нового явища в сучасному знанні людини. Неначе доля знову підкидає мені епохальний випадок піти зі славетною перемогою, пити тужливі лаврові вина.  Я сумно посміхнувся собі. Здається, однієї мені вже вистачило.  “Пам'ятай про перемогу”.
Хоча що ж це я. Якщо хочеться слави, то виграти одну хворобу буде недостатньо. Потикати чоловіку пальцем в обличчя — це мало того, що не варте великого лікаря. Це просто ницо. Великий лікар тикає одночасно сотні чоловіків, а ті, кому не вистачає пальців, лише зарозуміло кривлять пики до нього.
Одним словом якщо хочеш сказати, то треба запрацювати цю справу. Слідкувати за кожним новим випадком, нотувати десятки зошитів. Потім їх підшивати. В цілому багато роботи, то ж на наступні 20 років про славетну перемогу можна не мріяти.
Цим я заспокоїв себе, але вже кілька думок по тому я зрозумів, що невдало.
Рідкий книжковий бенкет не припинявся аж до четвертої ночі. Не спалося ні краплі, хоча очі й затулювались.
Потім нарешті подзвонила Корсика. Машина, що везла її до готелю зламалась, а вона одна й ззовні ллє дощ. Софія усе одно вже спала, але я усе одно вигадав собі пояснення — пацієнт потребував моєї допомоги.
Я під'їхав вже через півгодини та вийшов назустріч з двома парасольками. Вона була у довгих чоловічих штанях та темно-синьому піджаку.  Але увесь цей наряд так контрастував  тільки для того, щоб пояснити всім, що під ним жінка. Інша думка просто не виникала. Вона стояла мовчки, доки я не підійшов та не дав їй парасольку.
Ми йшли трохи менше години, деякий епізод навіть тримались рук. За останній рік це були, мабуть, найдивовижніші відчуття. Усе що було після, хоча й незрівнянно —  але повторювано.
Десь вранці я нарешті навіть заснув в її обіймах. Лише на півгодини; потім вона розбудила мене на работу. Хотів залишитись, але ні словом не репетував.
Я виніс тарілку. Помив руки. Добре витерши їх, опустився до крісла та оглянув стіни. Потім витяг із шухляди листа та знову перечитав його. Його написала мені Корсика, ще за два дні до того, як прибула до міста.
Я пробіг рядками, заплющив очі та уявив її. Втім, швидко розплющив, бо з заплющеними добре уявляється лише чорне пляма.
Я подумав про Софію та спробував згадати, як вона заходить до кабінету. Уявив дружину нового пацієнта. Ось вона прочиняє двері.
Насправді ж жінки поводять себе дуже схоже в цілому ряді ситуацій.
Вона заходить, і деяка плавність рухів незграбно прочиняє її рукава. З-під визирають утомлені, хоча ще й цілком живі руки. Вона сідає до крісла.
Раніше, коли вперше приходила Софія, їй доводилось сідати на кушетку. Крісла в мене тоді не було, а от кушетку на певний час довелось занести до кабінету. Сеанс із Софією вже стався





III

Не можна звинувачувати світ в тому, що він прикриває людину шкірою. Душу завжди можна зрозуміти, зробивши огляд тіла. Створюючи нас, Бог використовував форматування. Наприклад, скиглячих він виділив жирним. 
Саме тому в певний момент решту свого життя я вирішив присвятити плоті. 

Далі йде просто опис і порівняння Софії та Жінки. Софія — згадки про їх знайомство, її хвороби. Витоки коханок з Корсикою. Про Жінку — уявний сеанс, який “є справжнім”, бо саме так він міг би бути. 

Ви можете сказати мені, що це лише уява. Але якщо це все так саме так, як могли б статись, то чому ж мій опис менш реальний?

В кінці тирада раптово переривається на реальний епізод : пацієнт вручає йому зошита з спостережннями. 

А ось спражній “він”. Він простягає мені руку, а рука простягає мені коричневого зошита. (У цьому зошиті буде опис снів чи згадка про холодильник?)
Завершується згадкою про Корсику та Арагона. Мовляв, я розумію чому він такий схиблений.
Того ж вечора він піде до аптекаря?
Пацієнти усе одно мали прийти до десятої, тож у мене було ще близько години. 

А тут будуть згадки про початок роману. І, можливо, повідомлення від Корсики. І перша здогадка про холодильник.


Вона прочиняє двері кабінету, й з'являється на порозі з недбалою сумотою. Я розглядаю її тендітний комірець, і я уявляє замість нього мотузку. Насправді не вдається, бо замість неї перетиснутим комірець пасує значно краще. 
На ній блакитна блузка, що блідістю вподоблюється до її шкіри. На блузці — тепла шаль. Спідниця темного кольору, й тягнеться до самих кісточок. Десь там внизу прості, але — не можу цього відкинути — вишукані. На руках виразно проступають вени, й руки видаються дещо перестарілими.
Ні, це не дружина мого пацієнта. Ця дівчина ще нікому не є дружиною, а, скоріше, щойно сама стала пацієнтом. Це Софія.
Безсонні ночі позначились на ній так само погано, як і на більшості з них. Я досить швидко звик бачити стомлені очі з великими синяками під ними. Мені навіть якось мазохістично кортіло отримати такі самі, дивитись на пацієнтів через їхні ж погляди. Може це дозволяло б одразу переступати сходинку знайомства. Визнайте, що доглянутим людям вам важче довіряти власні таємниці.
Перед тим як вперше прийти, Софія надіслала мені листа, у якому запитувала про правомірність свого рішення. Вона ніяковіла з цього приводу і не знала, чи може звернутись за допомогою. Тому довелось дати їй письмову згоду, щоб вона нарешті згодилась на допомогу.
Вкладання на кушетку вона чомусь сприйняла як частину процедури, хоча серед лікарів вона була тільки в мене, та й стояла тут всього неділю, через те, що довелось забрати крісло. Вона вагалася, не знаючи що саме робити на кушетці, тому я задля цікавості запропонував їй лягти. 
З часом вона трохи відтанула.
(Промивали щупальце сіллю/кислотним розчином)
Не можна було насичувати його; виявилось, що сіль — це саме, чого йому не вистачало. В цьому була якась незбагненна іронія. 

Продумати комплекс заходів з лікування. Захопитись процесом лікування, щоб і читачеві стало цікаво в чому справа. 

Нещодавно купили холодильник? Тому захворів?

---------------------------------------------------------------------------------------------------
Головний герой - лікар, що раніше займався в тому числі лікувань "хвороб душі". До нього звертається пацієнтка на ім’я Софія, яка страждає від потягу до жіночої статі. Герой уважно досліджує і лікує випадок. Причому успішно, що приносить йому серйозне ім’я в наукових колах. Окрім того, він захоплюється цією жінкою, і вже скоро вона стає його дружиною.
На момент звертання до лікаря, у Софії була дівчина на прізвисько Корсика. Герой знайомиться з Корсикою під час лікування Софії. Ще в ті дні вона була його коханкою, хоча потім надовго зникла з його життя, займаючись модельною діяльністю.
Згодом, через 10 років, лікар приходить до думки, що Софія розлюбила його і знайшла іншого чоловіка. Ця проблема давить його і обіймає усі думки.
Разом з тим відбуваються дві нові знаменні події. Перша: від отримує листа від Корсики, вона повертається до міста. Друга: ... . Втім, це взагалі особливий випадок. До нього звертається чоловік, в якого на обличчі росте ... щупальце. Справжнє. Герой береться за вивчення цієї проблеми.
Того ж дня виявляється, що в місті з’явився новий аптекар, що замінив старого майстра Мельника. Навіжений, зациклений на Корсиці Арагон, знову зайобує героя з приводу свого захоплення, і герой радить йому відвідати аптекаря.
Софія відмовляє герою у вечері, що ще раз свідчить про байдужість до нього. Він йде шукати тепла у Корсики, намагаючись чи то забути про Софію, чи то просто владнати свій емоційний стан. Корсика задоволена (вона ніколи не шукала від нього серйозних стосунків, і завжди не проти допомогти).
Далі герой намагається розібрати дані про хворобу пацієнта. Досліджує аналізи та симптоми та робить першу гіпотезу про холодильник. (А ще наступного дня він його винесе з офісу).
Після чергової зустрічі з Корсикою та розповідає йому, що знає, з ким Софія проводить час - з новим аптекарем.
У розмові з ??? герой промовляється про теорію з холодильником, хоча насправді він починає розкручувати теорію з морськими родичами пацієнта.
Герой приходить до ідеї, спробувати повернути Софію принаймні до потягу до жінок, щоб вона не діставалась жодному чоловікові. Він назначає Корсиці зустріч, щоб запропонувати їй цю ідею, нехтуючи зустріччю з моряком, родичем пацієнта, який в місті на один день та міг розповісти цінну інформацію про хворобу. Однак, прийшовши до кафе/ресторау, де було назначено зустріч, герой дізнається, що Арагон вистежив Корсику та виплюснув їй в обличчя кислоту, що купив у аптекаря замість ліків.
??? спливає, і Софія переходить до більш радикальної фази розриву їх стосунків.
Поступово думки про Софію повністю витісняють усі інші. Хвороба прогресує, інтесивно охоплюючи обличчя: розмір щупалець росте, їх кількість збільшуєтья. Герой старається ігнорувати все це, стримуючи огиду (або ж дійсно не помічає важливих змін), позаяк думає лише про одне. В кінці, всі інші думки зникають, і три останні розділи являють собою декілька сторінок, записаних повністю з імені "Софія".


До нього звертається пацієнт, на обличчі якого поступово проростає щупальце.
Насправжі ж лікар страждає від того, що його жінка сторониться його та, як він думає, знайшла собі іншого чоловіка. Поступово ця ідея охоплює його сильніше і сильніше, змушуючи забути про клієнта.
